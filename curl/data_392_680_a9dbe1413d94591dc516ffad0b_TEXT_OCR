Rámomíci
Povídali Miloš s Láďou :
, Pustíme loď do dálky,
poplujeme trochu jinam,
na té pouti uvaří nám
ruka naší Amálky.
Ó bude to cesta dlouhá,
chvíle na ni nestačí;
přivezeme zlaté hrudy —
jen ať matka, otec chudý
tuze pro nás nepláčí!“
Amálka i Broka vábí:
„Pojeď s námi po moři,
také ti tam lépe bude,
na zlatých tam stromech všude
zlatí ptáci švitoří!“
Starý Brok si jenom bručí,
že té lodi nevěří,
a pak — nestojí to za to,
proč by v dálce hryzal zlato,
zde má lepší večeři!
