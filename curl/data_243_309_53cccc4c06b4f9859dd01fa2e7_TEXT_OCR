Slavný kupec
Kupec přijel z cizí země,
zboží kladl na krámě —
volal: „Prosím, račte ke mně,
vše tu vzácno náramně!“
Paní z města s chůvou svojí
přibyla sem za krátko :
„Prosím, pane, co pak stojí
pro dětičky cukrátko?“
„Tisíc peněz, vzácná paní,
tisíc, ale doslova!“
„Neslevíte krejcar ani?“
„U mne se juž nesmlouvá!
Abyste však přišly zase,
pro ty dítky v kočárku
černooké, zlatovlasé
přidám ještě po dárku!“
V tom Chňap s Bufem vyletěli —-
přikrčeni za vrátky —
chytili, co blízko měli,
na věčné prý oplátky.
